# Sekretariat
Program do obsługi sekretariatu szkolnego

Program Sekretariat.NET przeznaczony jest do obsługi szkolnego sekretariatu i służy do gromadzenia oraz zarządzania danymi uczniów, wymaganymi przez szkołę. Program został opracowany pod kątem szkoły gimnazjalnej, ale z powodzeniem może być wykorzystywany w innych typach szkół.

Aplikacja udostępnia wszystkie podstawowe narzędzia do zarządzania danymi uczniów, takie jak: zapis, odczyt, edycja czy usuwanie. Ponadto główny formularz udostępnia funkcję filtrowania danych wg wielu różnych kryteriów, np: wg oddziałów klasowych, nazwisk, daty, miejsca urodzenia i zamieszkania, itp.

Ewidencja danych może być prowadzona dla wielu szkół, a dane pogrupowane są wg dostępnych w szkole oddziałów klasowych. Przydział uczniów do oddziałów odbywa się z uwzględnieniem roku szkolnego i musi być aktualizowany co roku. W trakcie roku szkolnego uczniowie mogą być przenoszeni do innych oddziałów tego samego pionu, a po dokonaniu promocji możliwy staje się przydział do oddziałów klasowych na kolejny rok szkolny.

Na podstawie bieżącego przepływu uczniów prowadzony jest rejestr uczniów drugorocznych oraz uczniów skreślonych z listy.

Możliwe jest definiowanie wirtualnych oddziałów klasowych, do których można przydzielać uczniów realizujących obowiązek szkolny w innych placówkach.

Przydatną cechą programu jest możliwość eksportu danych uczniów klas trzecich do pliku xml, zgodnego z programem Hermes. Wyeksportowane dane można później zaimportować do programu Hermes, uzupełnić brakujące dane i wysłać do OKE.
Ponadto dane uczniów można też wyeksportować do programu Błyskawica.NET, służącego do przeprowadzania i generowania testów wiedzy teoretycznej.

Dodatkową funkcją programu są zestawienia statystyczne i raporty, oferujące informacje na temat stanu liczbowego uczniów. Zestawienia można generować wg wielu różnych kryteriów, np: luczba uczniów w szkole, w klasach, pionach, wg miejscowości, rocznika, itp. Każde zestawienie można wydrukować. Drukować można także raporty zawierające dane uczniów, zorganizowane wg różnych kryteriów.